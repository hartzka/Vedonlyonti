Satu satunnaispelaaja

Satu lyö vetoa satunnaisesti pienillä panoksilla vaihtelevista tapahtumista. Tärkeää on hauskanpito ja jännitys; toisaalta voitotkaan eivät ole pahitteeksi. Pelitapahtumilla ei niinkään ole väliä. Satu tietää joidenkin joukkueiden vahvuudet, mutta ei läheskään kaikkien.

Risto riskipelaaja

Risto nauttii riskien ottamisesta, ja hän on valmis häviämään paljonkin saadakseen lopulta suuren voiton. Risto asettaa kupongilleen monia epätodennäköisiä tapahtumaveikkauksia saadakseen suuren kertoimen isolle panokselleen ja maksimoidakseen mahdollisen voittonsa. Lisäksi hän veikkaa tulosvedossa suurta maalimäärää joukkueille, jolloin kerroin on yleensä myös korkeampi.

Timo tietopelaaja

Timo on vetoasiantuntija, joka tietää lähes kaikkien joukkueiden tilastot ja osaa analysoida joukkueiden keskeisiä vahvuuksia sekä ottaa huomioon joukkueiden momentum-tilan ja kotiedun vaikutuksen. Timo osaa valita parhaimmat kertoimet ja tapahtumat kupongilleen. Usein hän jää voitolle vedoistaan, mutta välillä sattuma yllättää, ja ennalta heikompi joukkue vie voiton.

Laura lajifanaatikko

Laura on innokas jalkapallon (tai jonkin muun lajin) seuraaja, eikä hän lyö vetoa muista kuin oman lajinsa tapahtumista. Hän ei missään nimessä ota kupongilleen toisen lajin tapahtumia, koska pelkää häviävänsä. Laura vaihtelee panoksiaan ja jää välillä voitolle, mutta joskus myös tappiolle.

Hannu HannuHanhi-pelaaja

Hannu on onnekas ja voittaa lähes aina, veikkasipa hän mitä tahansa tapahtumaa, niin monivedossa, tulosvedossa kuin livevedossakin. Hannu luottaa sokeasti tuuriinsa. Joskus koittaa mahdollisesti vielä sekin päivä, kun todennäköisyyden lainalaisuudet ottavat hallinnan, ja peliyhtiö korjaa voitot.

Aku AkuAnkka-pelaaja

Aku harmittelee ainaista häviämistään. Hän tuntuu aina häviävän, laittaapa hän ykköset, ristit ja kakkoset tai maalimäärät miten päin tahansa. Joskus koittaa mahdollisesti vielä sekin päivä, kun todennäköisyyden lainalaisuudet ottavat hallinnan, ja Aku korjaa voitot. Täytyyhän hänen joskus voittaakin.

Kaisa kärsimätönpelaaja

Kari ei koskaan jaksa odottaa tapahtumien ratkeamista, joten hän veikkaa pelkkää livevetoa. Näin hän saa välitöntä tyydytystä huomatessaan vetojensa tulokset.

Tumppi tumpelopelaaja

Tumppi ei tiedä tapahtumajoukkueista juuri mitään. Hänellä ei ole harmainta aavistustakaan, mistä ManC tai ManU ovat lyhenteet tai mitä jääkiekkojoukkueita on olemassa. Jostain syystä Tumppi kuitenkin harrastaa vedonlyöntiä. Ehkä hän vain haluaa jännitystä elämäänsä.

